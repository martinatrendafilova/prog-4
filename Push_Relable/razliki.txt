Постојат два познати алгоритми за наоѓање максимален проток во граф, Dinic и Push-Relabel, и двата имаат иста цел – да се утврди колку најмногу проток може да оди од изворот до сливот. Разликата е во начинот на кој работат. Dinic функционира така што бара цела патека од изворот до сливот и ја испраќа количината проток по таа патека. За тоа користи нешто што се нарекува level graph, односно ја проверува далечината на секој јазол од изворот и испраќа максимален проток по тие патеки сè додека не може повеќе да се испрати. Овој алгоритам обично е побрз кога графот има многу кратки патеки и мали капацитети.
Push-Relabel, пак, работи сосема поинаку. Тој гледа секој јазол локално и ако јазолот има вишок проток, пробува да го испрати кон соседите кои се “пониски” во висина. Ако не може да испрати, јазолот се релабелува, односно ја зголемува својата висина за да може подоцна да испрати проток. Овој алгоритам не бара цела патека до сливот, туку постепено го балансира протокот во мрежата и најдобро работи кај густ граф со големи капацитети, бидејќи избегнува повторно пребарување на цели патеки.
На кратко, Dinic е патечки-ориентиран алгоритам кој секогаш бара патека од почеток до крај, додека Push-Relabel е јазол-ориентиран и секој јазол со вишок проток се обидува да го испрати локално
Dinic е сличен на Edmonds-Karp по тоа што исто така бара патеки, но е поефикасен. Тој ја гради мрежата на нивоа (level graph) и испраќа blocking flow по сите патеки одеднаш, што значи дека ги пополнува сите патеки во level graph така што не може да се испрати дополнителен проток без да се промени висината на јазлите. Така избегнува да го проверува секој augmenting path посебно, што често го прави побрз од Edmonds-Karp, особено во графови со многу кратки патеки и голем број јазли. Edmonds-Karp пак работи така што секојпат наоѓа најкратка патека од изворот до сливот користејќи BFS и ја испраќа максималната количина проток по таа патека, повторувајќи го процесот додека не остане повеќе патеки со слободен капацитет.